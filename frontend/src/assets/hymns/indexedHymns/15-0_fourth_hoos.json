{
  "name": "Fourth Hoos",
  "coptic": [
    "",
    "+ Ⲥ̀ⲙⲟⲩ ⲉ̀Ⲡ̀ϭⲟⲓⲥ ⲉ̀ⲃⲟⲗ ϧⲉⲛ ⲛⲓⲫⲏⲟⲩⲓ̀ ⲁⲗⲗⲏⲗⲟⲩⲓⲁ. Ⲥ̀ⲙⲟⲩ ⲉ̀ⲣⲟϥ ϧⲉⲛ ⲛⲏⲉⲧϭⲟⲥⲓ. ",
    "Ⲥ̀ⲙⲟⲩ ⲉ̀ⲣⲟϥ ⲛⲉϥⲁⲅⲅⲉⲗⲟⲥ ⲧⲏⲣⲟⲩ ⲁⲗⲗⲏⲗⲟⲩⲓⲁ. Ⲥ̀ⲙⲟⲩ ⲉ̀ⲣⲟϥ ⲛⲉϥⲇⲩⲛⲁⲙⲓⲥ ⲧⲏⲣⲟⲩ. ",
    "+ Ⲥ̀ⲙⲟⲩ ⲉ̀ⲣⲟϥ ⲡⲓⲣⲏ ⲛⲉⲙ ⲡⲓⲓⲟϩ ⲁⲗⲗⲏⲗⲟⲩⲓⲁ. Ⲥ̀ⲙⲟⲩ ⲉ̀ⲣⲟϥ ⲛⲓⲥⲓⲟⲩ ⲧⲏⲣⲟⲩ ⲛ̀ⲧⲉ ⲡⲓⲟⲩⲱⲓⲛⲓ. ",
    "Ⲥ̀ⲙⲟⲩ ⲉ̀ⲣⲟϥ ⲛⲓⲫⲏⲟⲩⲓ̀ ⲛ̀ⲧⲉ ⲛⲓⲫⲏⲟⲩⲓ̀ ⲁⲗⲗⲏⲗⲟⲩⲓⲁ. Ⲛⲉⲙ ⲛⲓⲕⲉⲙⲱⲟⲩ ⲉⲧⲥⲁ ⲡ̀ϣⲱⲓ ⲛ̀ⲛⲓⲫⲏⲟⲩⲓ̀. ",
    "+ Ⲙⲁⲣⲟⲩⲥ̀ⲙⲟⲩ ⲧⲏⲣⲟⲩ ⲉ̀ⲫ̀ⲣⲁⲛ ⲙ̀Ⲡ̀ϭⲟⲓⲥ ⲁⲗⲗⲏⲗⲟⲩⲓⲁ. Ϫⲉ ⲛ̀ⲑⲟϥ ⲁϥϫⲟⲥ ⲟⲩⲟϩ ⲁⲩϣⲱⲡⲓ. ",
    "Ⲛ̀ⲑⲟϥ ⲁϥϩⲟⲛϩⲉⲛ ⲟⲩⲟϩ ⲁⲩⲥⲱⲛⲧ ⲁⲗⲗⲏⲗⲟⲩⲓⲁ. Ⲁϥⲧⲁϩⲱⲟ̀ ⲉ̀ⲣⲁⲧⲟⲩ ϣⲁ ⲉ̀ⲛⲉϩ ⲛⲉⲙ ϣⲁ ⲉ̀ⲛⲉϩ ⲛ̀ⲧⲉ ⲡⲓⲉ̀ⲛⲉϩ. ",
    "+ Ⲁϥⲭⲱ ⲛ̀ⲟⲩϩⲱⲛ ⲟⲩⲟϩ ⲛ̀ⲛⲉϥⲥⲓⲛⲓ ⲁⲗⲗⲏⲗⲟⲩⲓⲁ. Ⲥ̀ⲙⲟⲩ ⲉ̀Ⲡ̀ϭⲟⲓⲥ ⲉ̀ⲃⲟⲗ ϧⲉⲛ ⲡ̀ⲕⲁϩⲓ. ",
    "Ⲛⲓⲇ̀ⲣⲁⲕⲱⲛ ⲛⲉⲙ ⲛⲓⲛⲟⲩⲛ ⲧⲏⲣⲟⲩ ⲁⲗⲗⲏⲗⲟⲩⲓⲁ. Ⲟⲩⲭ̀ⲣⲱⲙ ⲟⲩⲁⲗ ⲟⲩⲭⲓⲱⲛ ⲟⲩⲭ̀ⲣⲩⲥⲧⲁⲗⲗⲟⲥ ⲟⲩⲡ̀ⲛⲉⲩⲙⲁ ⲛ̀ⲥⲁⲣⲁⲑⲏⲟⲩ ⲛⲏⲉⲧⲓ̀ⲣⲓ ⲙ̀ⲡⲉϥⲥⲁϫⲓ.",
    "+ Ⲛⲓⲧⲱⲟⲩ ⲉⲧϭⲟⲥⲓ ⲛⲉⲙ ⲛⲓⲕⲁⲗⲁⲙⲫⲱⲟⲩ ⲧⲏⲣⲟⲩ ⲁⲗⲗⲏⲗⲟⲩⲓⲁ. Ⲛⲓϣ̀ϣⲏⲛ ⲙ̀ϥⲁⲓⲟⲩⲧⲁϩ ⲛⲉⲙ ⲛⲓϣⲉⲛⲥⲓϥⲓ ⲧⲏⲣⲟⲩ.",
    "Ⲛⲓⲑⲏⲣⲓⲟⲛ ⲛⲉⲙ ⲛⲓⲧⲉⲃⲛⲱⲟⲩⲓ̀ ⲧⲏⲣⲟⲩ ⲁⲗⲗⲏⲗⲟⲩⲓⲁ. Ⲛⲓϭⲁⲧϥⲓ ⲛⲉⲙ ⲛⲓϩⲁⲗⲁϯ ⲉⲧⲟⲓ ⲛ̀ⲧⲉⲛϩ.",
    "+ Ⲛⲓⲟⲩⲣⲱⲟⲩ ⲛ̀ⲧⲉ ⲡ̀ⲕⲁϩⲓ ⲛⲉⲙ ⲛⲓⲗⲁⲟⲥ ⲧⲏⲣⲟⲩ ⲁⲗⲗⲏⲗⲟⲩⲓⲁ. Ⲛⲓⲁⲣⲭⲱⲛ ⲛⲉⲙ ⲛⲓⲣⲉϥϯϩⲁⲡ ⲧⲏⲣⲟⲩ ⲛ̀ⲧⲉ ⲡ̀ⲕⲁϩⲓ. ",
    "Ϩⲁⲛϧⲉⲗϣⲓⲣⲓ ⲛⲉⲙ ϩⲁⲛⲡⲁⲣⲑⲉⲛⲟⲥ ⲁⲗⲗⲏⲗⲟⲩⲓⲁ. Ϩⲁⲛϧⲉⲗⲗⲟⲓ ⲛⲉⲙ ϩⲁⲛⲁ̀ⲗⲱⲟⲩⲓ̀. ",
    "+ Ⲙⲁⲣⲟⲩⲥ̀ⲙⲟⲩ ⲧⲏⲣⲟⲩ ⲉ̀ⲫ̀ⲣⲁⲛ ⲙ̀Ⲡ̀ϭⲟⲓⲥ ⲁⲗⲗⲏⲗⲟⲩⲓⲁ. Ϫⲉ ⲁϥϭⲓⲥⲓ ⲛ̀ϫⲉ ⲡⲉϥⲣⲁⲛ ⲙ̀ⲙⲁⲩⲁⲧϥ.",
    "Ⲡⲉϥⲟⲩⲱⲛϩ ⲉ̀ⲃⲟⲗ ϣⲟⲡ ϩⲓϫⲉⲛ ⲡ̀ⲕⲁϩⲓ ⲛⲉⲙ ⲛ̀ϩ̀ⲣⲏⲓ ϧⲉⲛ ⲧ̀ⲫⲉ ⲁⲗⲗⲏⲗⲟⲩⲓⲁ. Ϥ̀ⲛⲁϭⲓⲥⲓ ⲙ̀ⲡ̀ⲧⲁⲡ ⲛ̀ⲧⲉ ⲡⲉϥⲗⲁⲟⲥ. ",
    "+ Ⲟⲩⲥ̀ⲙⲟⲩ ⲛ̀ⲧⲉ ⲛⲏⲉⲑⲟⲩⲁⲃ ⲧⲏⲣⲟⲩ ⲛ̀ⲧⲁϥ ⲁⲗⲗⲏⲗⲟⲩⲓⲁ. Ⲛⲉⲛϣⲏⲣⲓ ⲙ̀Ⲡⲓⲥⲣⲁⲏⲗ: ⲡⲓⲗⲁⲟⲥ ⲉⲧ ϧⲉⲛⲧ ⲉ̀ⲣⲟϥ. ",
    "(Ⲯⲁⲗⲙⲟⲥ ⲣ̅ⲙ̅ⲑ̅) ",
    "Ⲁⲗⲗⲏⲗⲟⲩⲓⲁ: ⲁⲗⲗⲏⲗⲟⲩⲓⲁ: ⲁⲗⲗⲏⲗⲟⲩⲓⲁ. ",
    "Ϫⲱ ⲙ̀Ⲡ̀ϭⲟⲓⲥ ϧⲉⲛ ⲟⲩϫⲱ ⲙ̀ⲃⲉⲣⲓ ⲁⲗⲗⲏⲗⲟⲩⲓⲁ. Ϫⲉ ⲁ̀ⲣⲉ ⲡⲉϥⲥ̀ⲙⲟⲩ ϧⲉⲛ ⲧ̀ⲉⲕⲕⲗⲏⲥⲓⲁ ⲛ̀ⲧⲉ ⲛⲏⲉⲑⲟⲩⲁⲃ. ",
    "+ Ⲙⲁⲣⲉϥⲟⲩⲛⲟϥ ⲛ̀ϫⲉ Ⲡⲓⲥⲣⲁⲏⲗ ⲉ̀ϫⲉⲛ ⲫⲏⲉ̀ⲧⲁϥⲑⲁⲙⲓⲟϥ ⲁⲗⲗⲏⲗⲟⲩⲓⲁ. Ⲛⲉⲛϣⲏⲣⲓ ⲛ̀Ⲥⲓⲱⲛ ⲙⲁⲣⲟⲩⲑⲉⲗⲏⲗ ⲉ̀ϫⲉⲛ Ⲡⲟⲩⲟⲩⲣⲟ. ",
    "Ⲙⲁⲣⲟⲩⲥ̀ⲙⲟⲩ ⲉ̀ⲡⲉϥⲣⲁⲛ ⲉⲑⲟⲩⲁⲃ ϧⲉⲛ ⲟⲩⲭⲟⲣⲟⲥ ⲁⲗⲗⲏⲗⲟⲩⲓⲁ. Ϧⲉⲛ ⲟⲩⲕⲉⲙⲕⲉⲙ ⲛⲉⲙ ⲟⲩⲯⲁⲗⲧⲏⲣⲓⲟⲛ ⲙⲁⲣⲟⲩⲉⲣⲯⲁⲗⲓⲛ ⲉ̀ⲣⲟϥ. ",
    "+ Ϫⲉ Ⲡ̀ϭⲟⲓⲥ ⲛⲁϯⲙⲁϯ ⲉ̀ϫⲉⲛ ⲡⲉϥⲗⲁⲟⲥ ⲁⲗⲗⲏⲗⲟⲩⲓⲁ. Ϥ̀ⲛⲁϭⲓⲥⲓ ⲛ̀ⲛⲓⲣⲉⲙⲣⲁⲩϣ ϧⲉⲛ ⲟⲩⲟⲩϫⲁⲓ. ",
    "Ⲉⲩⲉ̀ϣⲟⲩϣⲟⲩ ⲙ̀ⲙⲱⲟⲩ ⲛ̀ϫⲉ ⲛⲏⲉⲑⲟⲩⲁⲃ ϧⲉⲛ ⲟⲩⲱ̀ⲟⲩ ⲁⲗⲗⲏⲗⲟⲩⲓⲁ. Ⲉⲩⲉ̀ⲑⲉⲗⲏⲗ ⲙ̀ⲙⲱⲟⲩ ϩⲓϫⲉⲛ ⲛⲟⲩⲙⲁⲛⲉⲛⲕⲟⲧ. ",
    "+ Ⲛⲓϭⲓⲥⲓ ⲛ̀ⲧⲉ Ⲫ̀ⲛⲟⲩϯ ⲉⲧⲭⲏ ϧⲉⲛ ⲧⲟⲩϣ̀ⲃⲱⲃⲓ ⲁⲗⲗⲏⲗⲟⲩⲓⲁ. Ϩⲁⲛⲥⲏϥⲓ ⲛ̀ⲣⲟⲥ̀ⲛⲁⲩ ⲉⲧⲭⲏ ϧⲉⲛ ⲛⲟⲩϫⲓϫ.",
    "Ⲉ̀ⲡ̀ϫⲓⲛⲓ̀ⲣⲓ ⲛ̀ⲟⲩϭⲓⲙ̀ⲡ̀ϣⲓϣ ϧⲉⲛ ⲛⲓⲉⲑⲛⲟⲥ ⲁⲗⲗⲏⲗⲟⲩⲓⲁ. Ⲛⲉⲙ ϩⲁⲛⲥⲟϩⲓ ϧⲉⲛ ⲛⲓⲗⲁⲟⲥ. ",
    "+ Ⲉ̀ⲡ̀ϫⲓⲛⲥⲱⲛϩ ⲛ̀ϩⲁⲛⲟⲩⲣⲱⲟⲩ ϧⲉⲛ ϩⲁⲛⲡⲉⲇⲏⲥ ⲁⲗⲗⲏⲗⲟⲩⲓⲁ. Ⲛⲉⲙ ⲛⲏⲉⲧⲧⲁⲓⲏⲟⲩⲧ ⲛ̀ⲧⲱⲟⲩ ϧⲉⲛ ϩⲁⲛⲡⲉⲇⲏⲥ ⲛ̀ϫⲓϫ ⲙ̀ⲃⲉⲛⲓⲡⲓ. ",
    "Ⲉ̀ⲡ̀ϫⲓⲛⲓ̀ⲣⲓ ⲛ̀ϧⲏⲧⲟⲩ ⲛ̀ⲟⲩϩⲁⲡ ⲉϥⲥ̀ϧⲏⲟⲩⲧ ⲁⲗⲗⲏⲗⲟⲩⲓⲁ. Ⲡⲁⲓⲱ̀ⲟⲩ ⲫⲁⲓ ⲁϥϣⲟⲡ ϧⲉⲛ ⲛⲏⲉⲑⲟⲩⲁⲃ ⲧⲏⲣⲟⲩ ⲛ̀ⲧⲁϥ. ",
    "(Ⲯⲁⲗⲙⲟⲥ ⲣ̅ⲛ̅)",
    "+ Ⲁⲗⲗⲏⲗⲟⲩⲓⲁ: ⲁⲗⲗⲏⲗⲟⲩⲓⲁ: ⲁⲗⲗⲏⲗⲟⲩⲓⲁ. ",
    "+ Ⲥ̀ⲙⲟⲩ ⲉ̀Ⲫ̀ⲛⲟⲩϯ ϧⲉⲛ ⲛⲏⲉⲑⲟⲩⲁⲃ ⲧⲏⲣⲟⲩ ⲛ̀ⲧⲁϥ ⲁⲗⲗⲏⲗⲟⲩⲓⲁ. ",
    "Ⲥ̀ⲙⲟⲩ ⲉ̀ⲣⲟϥ ϧⲉⲛ ⲡⲓⲧⲁϫⲣⲟ ⲛ̀ⲧⲉ ⲧⲉϥϫⲟⲙ ⲁⲗⲗⲏⲗⲟⲩⲓⲁ. ",
    "+ Ⲥ̀ⲙⲟⲩ ⲉ̀ⲣⲟϥ ⲉ̀ϩ̀ⲣⲏⲓ ϩⲓϫⲉⲛ ⲧⲉϥⲙⲉⲧϫⲱⲣⲓ ⲁⲗⲗⲏⲗⲟⲩⲓⲁ.",
    "Ⲥ̀ⲙⲟⲩ ⲉ̀ⲣⲟϥ ⲕⲁⲧⲁ ⲡ̀ⲁ̀ϣⲁⲓ ⲛ̀ⲧⲉ ⲧⲉϥⲙⲉⲧⲛⲓϣϯ ⲁⲗⲗⲏⲗⲟⲩⲓⲁ.",
    "+ Ⲥ̀ⲙⲟⲩ ⲉ̀ⲣⲟϥ ϧⲉⲛ ⲟⲩⲥ̀ⲙⲏ ⲛ̀ⲥⲁⲗⲡⲓⲅⲅⲟⲥ ⲁⲗⲗⲏⲗⲟⲩⲓⲁ.",
    "Ⲥ̀ⲙⲟⲩ ⲉ̀ⲣⲟϥ ϧⲉⲛ ⲟⲩⲯⲁⲗⲧⲏⲣⲓⲟⲛ ⲛⲉⲙ ⲟⲩⲕⲩⲑⲁⲣⲁ ⲁⲗⲗⲏⲗⲟⲩⲓⲁ.",
    "+ Ⲥ̀ⲙⲟⲩ ⲉ̀ⲣⲟϥ ϧⲉⲛ ϩⲁⲛⲕⲉⲙⲕⲉⲙ ⲛⲉⲙ ϩⲁⲛⲭⲟⲣⲟⲥ ⲁⲗⲗⲏⲗⲟⲩⲓⲁ. ",
    "Ⲥ̀ⲙⲟⲩ ⲉ̀ⲣⲟϥ ϧⲉⲛ ϩⲁⲛⲕⲁⲡ ⲛⲉⲙ ⲟⲩⲟⲣⲅⲁⲛⲟⲛ ⲁⲗⲗⲏⲗⲟⲩⲓⲁ. ",
    "+ Ⲥ̀ⲙⲟⲩ ⲉ̀ⲣⲟϥ ϧⲉⲛ ϩⲁⲛⲕⲩⲙⲃⲁⲗⲟⲛ ⲉ̀ⲛⲉⲥⲉ ⲧⲟⲩⲥ̀ⲙⲏ ⲁⲗⲗⲏⲗⲟⲩⲓⲁ. ",
    "Ⲥ̀ⲙⲟⲩ ⲉ̀ⲣⲟϥ ϧⲉⲛ ϩⲁⲛⲕⲩⲙⲃⲁⲗⲟⲛ ⲛ̀ⲧⲉ ⲟⲩⲉϣⲗⲏⲗⲟⲩⲓ̀ ⲁⲗⲗⲏⲗⲟⲩⲓⲁ. ",
    "+ Ⲛⲓϥⲓ ⲛⲓⲃⲉⲛ ⲙⲁⲣⲟⲩⲥ̀ⲙⲟⲩ ⲧⲏⲣⲟⲩ ⲉ̀ⲫ̀ⲣⲁⲛ ⲙ̀Ⲡ̀ϭⲟⲓⲥ Ⲡⲉⲛⲛⲟⲩϯ ⲁⲗⲗⲏⲗⲟⲩⲓⲁ. ",
    "Ⲇⲟⲝⲁ Ⲡⲁⲧⲣⲓ ⲕⲉ Ⲩ̀ⲓⲱ ⲕⲉ Ⲁ̀ⲅⲓⲱ Ⲡ̀ⲛⲉⲩⲙⲁⲧⲓ ⲁⲗⲗⲏⲗⲟⲩⲓⲁ.",
    "+ Ⲕⲉ ⲛⲩⲛ ⲕⲉ ⲁ̀ⲓ̀ ⲕⲉ ⲓⲥ ⲧⲟⲩⲥ ⲉ̀ⲱ̀ⲛⲁⲥ ⲧⲱⲛ ⲉ̀ⲱ̀ⲛⲱⲛ ⲁ̀ⲙⲏⲛ ⲁⲗⲗⲏⲗⲟⲩⲓⲁ. ",
    "Ⲁⲗⲗⲏⲗⲟⲩⲓⲁ: ⲁ̅ⲗ̅. Ⲇⲟⲝⲁ ⲥⲓ ⲟ̀ Ⲑⲉⲟⲥ ⲏ̀ⲙⲱⲛ ⲁⲗⲗⲏⲗⲟⲩⲓⲁ. ",
    "+ Ⲁⲗⲗⲏⲗⲟⲩⲓⲁ: ⲁ̅ⲗ̅. Ⲡⲓⲱ̀ⲟⲩ ⲫⲁ Ⲡⲉⲛⲛⲟⲩϯ ⲡⲉ ⲁⲗⲗⲏⲗⲟⲩⲓⲁ."
  ],
  "english": [
    "(Psalm 148) ",
    "+ Praise the Lord from the heavens Alleluia. Praise Him in the heights. ",
    "Praise Him all His angels Alleluia. Praise Him all His hosts. ",
    "+ Praise Him sun and moon Alleluia. Praise Him all you stars of light. ",
    "Praise Him you heavens of heavens Alleluia. And you waters above the heavens. ",
    "+ Let them praise the name of the Lord Alleluia. For He commanded and they were created. ",
    "He has ordered and they were created Alleluia. He has established them forever and ever. ",
    "+ He has made a decree which shall not pass away Alleluia. Praise the Lord from the earth. ",
    "You great sea creatures and all the depths Alleluia. Fire and hail, snow and clouds, stormy wind fulfilling His word. ",
    "+ Mountains and all hills Alleluia. Fruitful trees and all cedars. ",
    "Beasts and all cattle Alleluia. Creeping things and flying birds. ",
    "+ Kings of the earth and all people Alleluia. Princes and all judges of the earth. ",
    "Both young men and maidens Alleluia. Old men and children. ",
    "+ Let them praise the name of the Lord Alleluia. For His name alone is exalted. ",
    "His glory is above the earth and heaven Alleluia. And He has exalted the horn of His people. ",
    "+ The praise of all His saints Alleluia. The children of Israel, a people near unto Him. ",
    "(Psalm 149) ",
    "Alleluia, Alleluia, Alleluia.",
    "Sing to the Lord a new song Alleluia. And His praise in the congregation of the saints. ",
    "+ Let Israel rejoice in his Maker Alleluia. Let the children of Zion be joyful in their King. ",
    "Let them praise His name in a chorus Alleluia. Let them sing praises unto Him with timbrel and harp. ",
    "+ For the Lord takes pleasure in His people Alleluia. He will raise the meek with salvation. ",
    "Let the saints be joyful in glory Alleluia. Let them sing aloud upon their beds. ",
    "+ Let the high praises of God be in their mouth Alleluia. And a two edged sword in their hands. ",
    "To execute vengeance on the nations Alleluia. And punishments on the people. ",
    "+ To bind their kings with chains Alleluia. And their nobles with fetters of iron. ",
    "To execute on them the written judgment Alleluia. This honor have all His saints. ",
    "(Psalm 150)",
    "+ Alleluia, Alleluia, Alleluia. ",
    "+ Praise God in all His saints Alleluia. ",
    "Praise Him in the firmament of His power Alleluia. ",
    "+ Praise Him for His mighty acts Alleluia. ",
    "Praise Him according to the multitudes of His greatness Alleluia.",
    "+ Praise Him with the sound of the trumpet Alleluia. ",
    "Praise Him with psaltery and harp Alleluia. ",
    "+ Praise Him with timbrel and chorus Alleluia.",
    "Praise Him with strings and organs Alleluia.",
    "+ Praise Him with pleasant sounding cymbals Alleluia.",
    "Praise Him upon the cymbals of joy Alleluia. ",
    "+ Let every thing that has breath praise the name of the Lord our God Alleluia. ",
    "Glory be to the Father and the Son and the Holy Spirit Alleluia. ",
    "+ Now and forever and unto the age of all ages Amen Alleluia. ",
    "Alleluia, Alleluia. Glory to You, O our God Alleluia.",
    "+ Alleluia, Alleluia. Glory be to our God Alleluia. "
  ],
  "copticEnglish": [
    "(Psalm 148) ",
    "Esmo Epshois evol khen nifi-owi, alleloia. Esmo erof khen ni-etitshosi.",
    "Esmo erof nef-angelos tiro, alleluia. Esmo erof nef-zinamis tiro.",
    "Esmo erof piri nem peyoh, alleluia. Esmo erof nisayo tiro ente pi-ou-oyni.",
    "Esmo erof nifi-owi ente nifi-owi, alleluia. Nem ni-kemo-ou etsa epshoy ennifi-owi.",
    "Marou-esmo tiro e-ephran Emipshois, alleluia. Je enthof afgos owoh av-showpi.",
    "Enthof afhon-hen owoh avsont, alleluia. Afta-hoo eratou sha eneh ente pi-eneh.",
    "Afko en-ou-hon owoh ennef-sini, alleluia. Esmo Epshois evol khen epkahi.",
    "Ni-ezrakown nem ni-noun tiro, alleluia. Ou-ekrowm ou-al ou-sheion, ou-ekris-tallos, ou-epnevman-sara-theio, ni-et-ere empef-sagi.",
    "Ni-tow-ou etit-shosi, nem nikalamfow-ou tiro, alleluia. Neiesh-shin emfai-otah nem nishen-sifi tiro.",
    "Ni-therion nem ni-tev-noowi tiro, alleluia. Ni-echatifw nem ni-halati et-oi entenh.",
    "Ni-oro-ou ente epkahi nem ni-laos tiro, alleluia. Ni-arkhown nem ni-reftihap tiro ente epkahi.",
    "Han-khel-shiri nem han-parthinos, alleluia. Han-khelloi nem han-aloowi.",
    "Marou-esmo tiro e-ephran Emipshois, alleluia. Je afit-shisi enje pefran emma-vatf.",
    "Pef-ou-ownh evol shop hijen epkahi nem en-ehri khen etva, alleluia. Efna-chisi em-ep-tap ente pef-laos.",
    "Ou-esmo ente ni-ethowab tiro entaf, alleluia. Nen-shiri empis-rael, pi-laos etkhent erof.",
    "(Psalm 149) ",
    "Alleluia, Alleluia, Alleluia. ",
    "Go emip-shois khen ou-go emviri, alleluia. Je a-ri pef-esmo khen ti-ekliseia ente ni-ethowab.",
    "Maref-onof enje pis-rael eijen fi-e-taf-thamiof, alleluia. Nen-shiri en-Seion marou-thelil eijen epouro.",
    "Marou-esmo epefran ethowab khen o-khoros, alleluia. Khen o-kem-kem nem opsal-tereion marou-erpsalin erof.",
    "Je Epshois nati mati ejen pef-laos, alleluia. Ef-na-chisi enni-rem-ravsh khen ou-ougai.",
    "Ev-e-shou-shou emmow-ou enje-ni-ethowab khen ou-ow-ou, alleluia. Evethelil emmow-ou, hijen noma-nenkot.",
    "Nit-shisi ente Efnouti, etki khen tow-esh-vovi, alleluia. Han-sify enro-esnaf etki khen noujig.",
    "Ei-epjen-eiri enou-etshi emipshish khen ni-ethnos, alleluia. Nem han-sohi khen ni-laos.",
    "Ei-epjen-sowonh enhan-owroou khen han-pezis, alleluia. Nem ni-etta-yout entow-ou khen han pezis enjig em-venipi.",
    "Ei-epjin-eiri enkhitou en-ouhap e-fes-kheyout, alleluia. Pai ow-ou fai afshop khen ni-ethowab tiro entaf.",
    "(Psalm 150) ",
    "+Alleluia, Alleluia, Alleluia. ",
    "Esmo Efnouti khen ni-ethowab tiro entaf, alleluia.",
    "Esmo erof khen pi-tagro ente tef-gom, alleluia.",
    "Esmo erof e-ehri hijen tefmet-gowri, alleluia.",
    "Esmo erof kata ep-ashai ente tef-met-nishti, alleluia.",
    "Esmo erof khen ou-esmi ensalpen-ghos, alleluia.",
    "Esmo erof khen ou-epsal-terion nem ou-kithara, alleluia.",
    "Esmo erof khen han-kem-kem nem han-khoros, alleluia.",
    "Esmo erof khen han-kap nem ou-orghanon, alleluia.",
    "Esmo erof khen han-kim-valon ene-setou-esmi, alleluia.",
    "Esmo erof khen han-valon ente ou-eshlilowi, alleluia.",
    "Nifi niven maro-esmo tiro Ee-efran Emipshois Pennouti, alleluia.",
    "Zoxa Patree ke Eio ke Agio Epnevmati, alleluia.",
    "Ke neen ke a-ee ke estos e-onas ton e-onon amen. Alleluia.",
    "Alleluia, alleluia, Zoxa si o Theos emon, alleluia.",
    "Alleluia, alleluia, pi-ow-ou fa pennouti pe, alleluia."
  ],
  "arabic": [
    "(المزمور 148)",
    "+ سبحوا الرب من السموات هلليلويا. سبحوه في الأعالي. ",
    "سبحوه يا جميع ملائكته هلليلويا. سبحوه يا جميع جنوده.",
    "+ سبحيه أيتها الشمس والقمر هلليلويا. سبحيه يا جميع كواكب النور.",
    "سبحيه يا سماء السموات هلليلويا. ويا أيتها المياه التي فوق السموات. ",
    "+ لتسبح جميعها لإسم الرب هلليلويا. لأنه قال فكانت.",
    "وأمر فخلقت هلليلويا. أقامها إلى الأبد وإلى أبد الأبد. ",
    "+ وضع لها أمراً فلن تتجاوزه هلليلويا. سبحي الرب من الأرض.",
    "أيتها التنانين وجميع الأعماق هلليلويا. النار والبرد والثلج والجليد والريح العاصفة الصانعة كلمته. ",
    "+ الجبال العالية وجميع الآكام هلليلويا. الأشجار المثمره وكل الأرز.",
    "الوحوش وكل البهائم هلليلويا. الهوام وكل الطيور ذات الأجنحة.",
    "+ ملوك الأرض وكل الشعوب هلليلويا. الرؤساء وكل حكام الأرض.",
    "الشبان والعذارى هلليلويا. الشيوخ والصبيان.",
    "+ فليسبحوا جميعاً إسم الرب هلليلويا. لأنه قد تعالى إسمه وحده. ",
    "شكره كائن على الأرض وفي السماء هلليلويا. ويرفع قرن شعبه. ",
    "+ سُبحاً لجميع قديسيه هلليلويا. بني إسرائيل، الشعب القريب إليه. ",
    "(المزمور 149)",
    "هلليلويا، هلليلويا، هلليلويا. ",
    "إنشدوا للرب نشيداً جديداً هلليلويا. لأن تسبحته في بيعة القديسين.",
    "+ فليفرح إسرئيل بخالقه هلليلويا. وبنوا صهيون فليتهللوا بملكهم.",
    "فليسِّبحوا إسمه القدوس بصفِ هلليلويا. بدف ومزمار فليرتلوا له. ",
    "+ لأن الرب يُسر بشعبه هلليلويا. يعلي الودعاء بالخلاص. ",
    "يفتخر القديسون بمجد هلليلويا. ويتهللون على مضاجعهم.",
    "+ تعليات الله في حناجرهم هلليلويا. وسيوف ذات حدين في أيديهم. ",
    "ليصنعوا نقمة في الأمم هلليلويا. وتوبيخات في الشعوب. ",
    "+ ليوثقوا ملوكهم بقيود هلليلويا. وإشرافهم بأغلال للأيدي من حديد. ",
    "ليصنعوا بهم حُكماً مكتوباً هلليلويا. هذا المجد كائن في جميع قديسيه. ",
    "(المزمور 150)",
    "+ هلليلويا، هلليلويا، هلليلويا.",
    "+ سبحوا الله في جميع قديسيه هلليلويا. ",
    "سبحوه في جلد قوته هلليلويا.",
    "+ سبحوه على مقدرته هلليلويا. ",
    "سبحوه ككثرة عظمته هلليلويا.",
    "+ سبحوه بصوت البوق هلليلويا.",
    "سبحوه بالمزمار والقيثار هلليلويا.",
    "+ سبحوه بدفوف وصفوف هلليلويا.",
    "سبحوه بأوتار وأرغن هلليلويا.",
    "+ سبحوه بصنوج حسنة الصوت هلليلويا.",
    "سبحوه بصنوج التهليل هلليلويا.",
    "+ كل نسمة فلتسبح إسم الرب الهنا هلليلويا.",
    "المجد للآب والإبن والروح القدس هلليلويا.",
    "+ الآن وكل أوان وإلى دهر الدهور آمين هلليلويا. ",
    "هلليلويا، هلليلويا. المجد لك يا إلهنا هلليلويا.",
    "+ هلليلويا، هلليلويا. المجد لإلهنا هلليلويا. "
  ]
}