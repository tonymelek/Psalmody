{
  "name": "The Adam Theotokias Conclusion",
  "english": [
    "Your mercies O my God, are countless, and exceedingly plenteous, are Your compassion. ",
    "+ All the rain drops, are counted by You, and the sand of the sea, is before Your eyes. ",
    "How much more are, the sins of my soul, manifest before You, O my Lord. ",
    "+ The sins that I have committed, do not remember my Lord, and do not count, my iniquities. ",
    "For You have chosen the publican, and the adulteress You have saved, and the right-hand thief, my Lord You have remembered. ",
    "+ And me too, the sinner, teach me O my Master, to offer repentance. ",
    "For You do not desire, the death of a sinner, but rather that he returns, and that his soul may live. ",
    "+ Restore us O God, to Your salvation, and deal with us, according to Your goodness. ",
    "For You are good, and merciful, let Your compassion, speedily come to us. ",
    "+ Have compassion upon us all, O Lord God our Savior, and have mercy upon us, according to Your great mercy. ",
    "Remember those, O Christ our Master, be among us, and proclaim and say. ",
    "+ \"My peace I, give to you, the peace of My Father, I leave with you.\"",
    "O King of peace, grant us Your peace, render unto us Your peace, and forgive us our sins. ",
    "+ Disperse the enemies, of the Church, and fortify her that she, may not be shaken forever. ",
    "Emmanuel our God, is now in our midst, with the glory of His Father, and the Holy Spirit. ",
    "+ May He bless us all, and purify our hearts, and heal the sicknesses, of our souls and bodies. ",
    "We worship You O Christ, with Your good Father, and the Holy Spirit, for You have (risen/come) and saved us."
  ],
  "copticEnglish": [
    "Neknai ṑ Panouti: hanatchiìpi m̀mōou: seosh èmashō: ǹje nekmetshenhit.",
    "+ Niteltili m̀mounhōou: seip ǹtotk tirou: pikeshō ǹte f̀iom: sekhi nahren nekval. ",
    "Ie avir mallon: ninovi ǹte tapsykhi: nai ethouōnh èvol: m̀pekm̀tho Pachois.",
    "+ Ninovi ètaiatou: Pachois ǹnekerpoumevì: oude m̀pertih̀thik: ènaànomia. ",
    "Je pitelōnis aksotpf: tiporni aksōti m̀mos: pisoni etsaouìnam: Pachois akerpefmevì. ",
    "+ Ànok hō Pachois: kha pirefernovi: mat̀savoi ǹtaìri: ǹoumetanoia. ",
    "Je kh̀ouōsh m̀f̀mou an: m̀pirefernovi: m̀f̀riti ǹteftasthof: ǹtesōnkh ǹje tefpsykhi. ",
    "+ Matasthon F̀nouti: èkhoun èpekougai: àriouì neman: kata tekmetàgathos. ",
    "Je ǹthok ouàgathos: ouoh ǹnait: maroutahon ǹkhōlem: ǹje nekmetshenhit. ",
    "+ Shenhit kharon tiren: P̀chois F̀nouti Pensōtir: ouoh nai nan: kata peknishti ǹnai. ",
    "Nai k̀ìri m̀poumevì: ṑ Penneeb Pikh̀ristos: ekèshōpi khen tenmiti: ekōsh èvol ekjō m̀mos.",
    "+ Je tahirini ànok: titi m̀mos nōten: t̀hirini m̀Paiōt: tikhō m̀mos nemōten.",
    "P̀ouro ǹte tihirini: moi nan ǹtekhirini: semni nan ǹtekhirini: kha nennovi nan èvol. ",
    "+ Jōr èvol ǹneegaji: ǹte Tiekklisia: àrisovt èros: ǹneskim sha èneh. ",
    "Emmanouil Pennouti: khen tenmiti tinou: khen p̀ṑou ǹte Pefiōt: nem Pip̀nevma ethouav. ",
    "+ Ǹtefs̀mou èron tiren: ǹteftouvo ǹnenhit: ǹteftalcho ǹnishōni: ǹte nenpsykhi nem nensōma. ",
    "Tenouōsht m̀mok ṑ Pikh̀ristos: nem Pekiōt ǹàgathos: nem Pip̀nevma ethouav: je (aktōnk/ akì) aksōti m̀mon."
  ],
  "arabic": [
    "مراحمك يا إلهي، غير محصاة، وكثيرة جداً، هي رأفاتك. ",
    "+ قطرات المطر، محصاة عندك جميعها، ورمل البحر، كائن أمام عينيك. ",
    "فكم بالحري، خطايا نفسي، هذه الظاهرة، أمامك يا ربي. ",
    "+ الخطايا التي صنعتها، يا ربي لا تذكرها، ولا تحسب، آثامي. ",
    "فإن العشار إخترته، والزانية خلصتها، واللص اليمين، يا سيدي ذكرته. ",
    "+ وأنا أيضاً الخاطئ، يا سيدي، علمني، أن أصنع توبة. ",
    "لأنك لا تشاء، موت الخاطئ، مثل أن يرجع، وتحيا نفسه. ",
    "+ ردنا يا الله، إلى خلاصك، وعاملنا، كصلاحك. ",
    "لأنك أنت صالح، ورحوم، فلتدركنا، رأفاتك سريعاً. ",
    "+ ترأف علينا كلنا، أيها الرب الإله، مخلصنا وإرحمنا، كعظيم رحمتك. ",
    "هؤلاء أذكرهم، يا سيدنا المسيح، كن في وسطنا، صارخاً قائلاً:",
    "+ \"سلامي أنا، أعطيكم، سلام أبي، أتركه معكم.\" ",
    "يا ملك السلام، أعطنا سلامك، قرر لنا سلامك، وإغفر لنا خطايانا. ",
    "+ فرِّق أعداء الكنيسة، وحصنها، فلا تتزعزع، إلى الأبد. ",
    "عمانوئيل إلهنا، في وسطنا الآن، بمجد أبيه، والروح القدس. ",
    "+ ليباركنا كلنا، ويطهر قلوبنا، ويشفي أمراض، نفوسنا وأجسادنا. ",
    "نسجد لك أيها المسيح، مع إبيك الصالح، والروح القدس، لأنك (قمت/أتيت) وخلصتنا."
  ],
  "coptic": [
    "Ⲛⲉⲕⲛⲁⲓ ⲱ̀ Ⲡⲁⲛⲟⲩϯ: ϩⲁⲛⲁⲧϭⲓⲏ̀ⲡⲓ ⲙ̀ⲙⲱⲟⲩ: ⲥⲉⲟϣ ⲉ̀ⲙⲁϣⲱ: ⲛ̀ϫⲉ ⲛⲉⲕⲙⲉⲧϣⲉⲛϩⲏⲧ.",
    "+ Ⲛⲓⲧⲉⲗⲧⲓⲗⲓ ⲙ̀ⲙⲟⲩⲛϩⲱⲟⲩ: ⲥⲉⲏⲡ ⲛ̀ⲧⲟⲧⲕ ⲧⲏⲣⲟⲩ: ⲡⲓⲕⲉϣⲱ ⲛ̀ⲧⲉ ⲫ̀ⲓⲟⲙ: ⲥⲉⲭⲏ ⲛⲁϩⲣⲉⲛ ⲛⲉⲕⲃⲁⲗ. ",
    "Ⲓⲉ ⲁⲩⲏⲣ ⲙⲁⲗⲗⲟⲛ: ⲛⲓⲛⲟⲃⲓ ⲛ̀ⲧⲉ ⲧⲁⲯⲩⲭⲏ: ⲛⲁⲓ ⲉⲑⲟⲩⲱⲛϩ ⲉ̀ⲃⲟⲗ: ⲙ̀ⲡⲉⲕⲙ̀ⲑⲟ Ⲡⲁϭⲟⲓⲥ.",
    "+ Ⲛⲓⲛⲟⲃⲓ ⲉ̀ⲧⲁⲓⲁⲧⲟⲩ: Ⲡⲁϭⲟⲓⲥ ⲛ̀ⲛⲉⲕⲉⲣⲡⲟⲩⲙⲉⲩⲓ̀: ⲟⲩⲇⲉ ⲙ̀ⲡⲉⲣϯϩ̀ⲑⲏⲕ: ⲉ̀ⲛⲁⲁ̀ⲛⲟⲙⲓⲁ. ",
    "Ϫⲉ ⲡⲓⲧⲉⲗⲱⲛⲏⲥ ⲁⲕⲥⲟⲧⲡϥ: ϯⲡⲟⲣⲛⲏ ⲁⲕⲥⲱϯ ⲙ̀ⲙⲟⲥ: ⲡⲓⲥⲟⲛⲓ ⲉⲧⲥⲁⲟⲩⲓ̀ⲛⲁⲙ: Ⲡⲁϭⲟⲓⲥ ⲁⲕⲉⲣⲡⲉϥⲙⲉⲩⲓ̀. ",
    "+ Ⲁ̀ⲛⲟⲕ ϩⲱ Ⲡⲁϭⲟⲓⲥ: ϧⲁ ⲡⲓⲣⲉϥⲉⲣⲛⲟⲃⲓ: ⲙⲁⲧ̀ⲥⲁⲃⲟⲓ ⲛ̀ⲧⲁⲓ̀ⲣⲓ: ⲛ̀ⲟⲩⲙⲉⲧⲁⲛⲟⲓⲁ. ",
    "Ϫⲉ ⲭ̀ⲟⲩⲱϣ ⲙ̀ⲫ̀ⲙⲟⲩ ⲁⲛ: ⲙ̀ⲡⲓⲣⲉϥⲉⲣⲛⲟⲃⲓ: ⲙ̀ⲫ̀ⲣⲏϯ ⲛ̀ⲧⲉϥⲧⲁⲥⲑⲟϥ: ⲛ̀ⲧⲉⲥⲱⲛϧ ⲛ̀ϫⲉ ⲧⲉϥⲯⲩⲭⲏ. ",
    "+ Ⲙⲁⲧⲁⲥⲑⲟⲛ Ⲫ̀ⲛⲟⲩϯ: ⲉ̀ϧⲟⲩⲛ ⲉ̀ⲡⲉⲕⲟⲩϫⲁⲓ: ⲁ̀ⲣⲓⲟⲩⲓ̀ ⲛⲉⲙⲁⲛ: ⲕⲁⲧⲁ ⲧⲉⲕⲙⲉⲧⲁ̀ⲅⲁⲑⲟⲥ. ",
    "Ϫⲉ ⲛ̀ⲑⲟⲕ ⲟⲩⲁ̀ⲅⲁⲑⲟⲥ: ⲟⲩⲟϩ ⲛ̀ⲛⲁⲏⲧ: ⲙⲁⲣⲟⲩⲧⲁϩⲟⲛ ⲛ̀ⲭⲱⲗⲉⲙ: ⲛ̀ϫⲉ ⲛⲉⲕⲙⲉⲧϣⲉⲛϩⲏⲧ. ",
    "+ Ϣⲉⲛϩⲏⲧ ϧⲁⲣⲟⲛ ⲧⲏⲣⲉⲛ: Ⲡ̀ϭⲟⲓⲥ Ⲫ̀ⲛⲟⲩϯ Ⲡⲉⲛⲥⲱⲧⲏⲣ: ⲟⲩⲟϩ ⲛⲁⲓ ⲛⲁⲛ: ⲕⲁⲧⲁ ⲡⲉⲕⲛⲓϣϯ ⲛ̀ⲛⲁⲓ. ",
    "Ⲛⲁⲓ ⲕ̀ⲓ̀ⲣⲓ ⲙ̀ⲡⲟⲩⲙⲉⲩⲓ̀: ⲱ̀ Ⲡⲉⲛⲛⲏⲃ Ⲡⲓⲭ̀ⲣⲓⲥⲧⲟⲥ: ⲉⲕⲉ̀ϣⲱⲡⲓ ϧⲉⲛ ⲧⲉⲛⲙⲏϯ: ⲉⲕⲱϣ ⲉ̀ⲃⲟⲗ ⲉⲕϫⲱ ⲙ̀ⲙⲟⲥ.",
    "+ Ϫⲉ ⲧⲁϩⲓⲣⲏⲛⲏ ⲁ̀ⲛⲟⲕ: ϯϯ ⲙ̀ⲙⲟⲥ ⲛⲱⲧⲉⲛ: ⲧ̀ϩⲓⲣⲏⲛⲏ ⲙ̀Ⲡⲁⲓⲱⲧ: ϯⲭⲱ ⲙ̀ⲙⲟⲥ ⲛⲉⲙⲱⲧⲉⲛ.",
    "Ⲡ̀ⲟⲩⲣⲟ ⲛ̀ⲧⲉ ϯϩⲓⲣⲏⲛⲏ: ⲙⲟⲓ ⲛⲁⲛ ⲛ̀ⲧⲉⲕϩⲓⲣⲏⲛⲏ: ⲥⲉⲙⲛⲓ ⲛⲁⲛ ⲛ̀ⲧⲉⲕϩⲓⲣⲏⲛⲏ: ⲭⲁ ⲛⲉⲛⲛⲟⲃⲓ ⲛⲁⲛ ⲉ̀ⲃⲟⲗ. ",
    "+ Ϫⲱⲣ ⲉ̀ⲃⲟⲗ ⲛ̀ⲛⲓϫⲁϫⲓ: ⲛ̀ⲧⲉ Ϯⲉⲕⲕⲗⲏⲥⲓⲁ: ⲁ̀ⲣⲓⲥⲟⲃⲧ ⲉ̀ⲣⲟⲥ: ⲛ̀ⲛⲉⲥⲕⲓⲙ ϣⲁ ⲉ̀ⲛⲉϩ. ",
    "Ⲉⲙⲙⲁⲛⲟⲩⲏⲗ Ⲡⲉⲛⲛⲟⲩϯ: ϧⲉⲛ ⲧⲉⲛⲙⲏϯ ϯⲛⲟⲩ: ϧⲉⲛ ⲡ̀ⲱ̀ⲟⲩ ⲛ̀ⲧⲉ Ⲡⲉϥⲓⲱⲧ: ⲛⲉⲙ Ⲡⲓⲡ̀ⲛⲉⲩⲙⲁ ⲉⲑⲟⲩⲁⲃ. ",
    "+ Ⲛ̀ⲧⲉϥⲥ̀ⲙⲟⲩ ⲉ̀ⲣⲟⲛ ⲧⲏⲣⲉⲛ: ⲛ̀ⲧⲉϥⲧⲟⲩⲃⲟ ⲛ̀ⲛⲉⲛϩⲏⲧ: ⲛ̀ⲧⲉϥⲧⲁⲗϭⲟ ⲛ̀ⲛⲓϣⲱⲛⲓ: ⲛ̀ⲧⲉ ⲛⲉⲛⲯⲩⲭⲏ ⲛⲉⲙ ⲛⲉⲛⲥⲱⲙⲁ. ",
    "Ⲧⲉⲛⲟⲩⲱϣⲧ ⲙ̀ⲙⲟⲕ ⲱ̀ Ⲡⲓⲭ̀ⲣⲓⲥⲧⲟⲥ: ⲛⲉⲙ Ⲡⲉⲕⲓⲱⲧ ⲛ̀ⲁ̀ⲅⲁⲑⲟⲥ: ⲛⲉⲙ Ⲡⲓⲡ̀ⲛⲉⲩⲙⲁ ⲉⲑⲟⲩⲁⲃ: ϫⲉ (ⲁⲕⲧⲱⲛⲕ/ ⲁⲕⲓ̀) ⲁⲕⲥⲱϯ ⲙ̀ⲙⲟⲛ."
  ]
}